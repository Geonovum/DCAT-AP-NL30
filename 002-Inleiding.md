# Inleiding {#3F0B9851}
Om gestandaardiseerd metadata uit te wisselen tussen verschillende dataportalen heeft Europa het [[DCAT-AP-3.0]] ontwikkeld. [[DCAT-AP-3.0]] is gebaseerd op de <a href='https://www.w3.org/TR/vocab-dcat-2/' target='_blank'>"Data Catalog Vocabulary" (DCAT)</a> -specificatie [[DCAT-3.0]], die wordt ontwikkeld door de Dataset Exchange Working Group. DCAT is een RDF-vocabulaire die ontworpen is om de interoperabiliteit tussen op het web gepubliceerde datacatalogi te vergemakkelijken. Dit profiel faciliteert de uitwisseling van metadata van verschillende domeinen tussen Nederlandse datacatalogi van (semi)overheidsorganisaties op lokaal, regionaal en landelijk nivo en tussen Nederlandse datacatalogi en EU datacatalogi, Het definieert het schema en geeft voorbeelden voor het gebruik ervan.
<br/>
<br/>
DCAT stelt een dataprovider in staat om datasets en dataservices in een catalogus te beschrijven met behulp van een standaardmodel en vocabulaire dat het gebruik en de aggregatie van metadata uit meerdere catalogi vergemakkelijkt. Dit kan de vindbaarheid van datasets en dataservices vergroten. Het maakt het ook mogelijk om een gedecentraliseerde benadering te hebben voor het publiceren van datacatalogi en maakt federatief zoeken naar datasets in catalogi op meerdere sites mogelijk met behulp van hetzelfde querymechanisme en dezelfde structuur.
<br/>
<br/>
In DCAT worden klassen en eigenschappen van andere gevestigde vocabulaires (ADMS, FOAF) hergebruikt. DCAT maakt gebruik van een bewezen set gemeenschappelijke metadata genaamd "Dublin Core", die in 2009 als ISO 15836-standaard werd gepubliceerd.
<br/>
<br/>
Dit document beschrijft het Nederlandse applicatieprofiel op [[DCAT-AP-3.0]]. Dit Nederlandse applicatieprofiel - DCAT-AP NL- beantwoordt de vraag over hoe [[DCAT-AP-3.0]] in de praktijk wordt toegepast Nederland.
<section data-include-format='markdown' data-include='003-Uitgangspunten.md'></section>
<section data-include-format='markdown' data-include='004-Relatie_andere_profielen.md'></section>
